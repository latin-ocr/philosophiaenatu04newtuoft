Lmen Tannus] PRINCIPIA MATHEMATICA. ⁷185

Atmosphaerae cometarum in descensu eorum in Solem excurrendo in
caudas, diminuuntur, et (ea certe in parte quae Solem respicit) angustiores
redduntur: et vicissim in recessu eorum a Sole, ubi jam minus excurrunt
in caudas, ampliantur ; si modo phaenomena eorum Hevelius recte notavit.
Minimae autem apparent, ubi capita jam modo ad Solem calefacta in
caudas maximas et fulgentissimas abiere, et nuclei fumo forsan crassiore
et nigriore in atmosphaerarum partibus infimis circundantur. Nam fumus
Ι omnis ingenti calore excitatus crassior et nigrior esse solet. Sic caput
cometae, de quo egimus, in aequalibus a Sole ac Terra distantiis obscurius
apparuit post periheliumsuum quam antea. .Mense enim Decembri cum
stellis tertiae magnitudinis conferri solebat, at mense Novembri cum stel-
lis -primae et secundae. Et qui utrumque viderant, majorem describunt
cometam priorem. Nam juveni cuidam Cantabrigiensi‚ Novem.. 19.
cometa hicce luce sua quantumvis plumbea et obtusa, aequabat Spicam
Virginis, et clarius micabat quam postea. Et Montenaro Nov. 20. st. vet.
cometa apparebat major stellis primae magnitudinis, existente cauda duo-
rum graduum longitudinis· Et D. Storer literis, quae in manus nostras
incidere, scripsit caput ejus mense Decembri, ubi caudam maximam et
fulgentissimam emittebat, parvum esse et magnitudine visibili longe
cedere cometae, qui mense No‘vembri ante Solis ortum apparuerat.
Cujus rei rationem esse conjectabatur, · quod materia capitis sub initio
copiosior esset, et paulatim consumeretur.

Eodem spectare videtur, quod capita cometarum aliorum, qui caudas
maximas et fiilgentissimas emiserunt, apparuerint subobscura et exigua.
Nam anno 1668. Mart. 5. st. nov. hora septima vespertina R. P. Valen- x
η’ tinus‘ Estancius, Brasiliae agens, cometam vidit horizonti proximum ad
occasum Solis brumalem, capite minimo et vix conspicuo, cauda vero
supra modum fulgente, ut stantes in littore speciem ejus e mari reflexam
facile cernerent* Speciem utique habebat trabis splendentis longitudine
23 graduum, ab occidente in austrum vergenS, et horizonti fere parallela-
Tantus autem splendor tres solum dies durabat, subinde notabiliter de-
crescens3 et interea decrescente splendore aucta est magnitudine cauda.
Unde etiam in Lusitania quartam fere coeli partem (id est, gradus 45)
occupasse dicitur ab occidente in orientem splendore cum insigni portensa3
nec tamen-tota apparuit, capite semper in his regionibus infra horizontem
delitescente: Ex incremento caudae et decremento splendoris manifestum
est, quod caput a Sole recessit, eique proximum fuit initio, pro more
cometae anni 1680. Et in Chronico Saxonico similis legitur cometa anni
1106. cujus stella erat parva et obscura (ut ille anni 1680.) sed splendor

