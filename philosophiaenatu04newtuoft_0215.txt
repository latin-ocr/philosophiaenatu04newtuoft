Luam Tamna] PRINCIPiA MATHEMATICA. 199

circum axes suos, quae cum motibus vorticum congruere deberent, ab om-
nibus hisce proportionibus discrepant. Motus cometarum sunt summe
regulares, et easdem leges cum planetarum motibus observant, et per
vortices explicari nequeunt. Feruntur cometae motibus valde eccentricis
in omnes coelorum partes, quod fieri non potest, nisi vortices tollantur.

Projectilia, in ae‘re nostro, solam ae‘ris resistentiam sentiunt. Sublato
aere, ut fit in vacuo Boyliano, resistentia. cessat, siquidem pluma tenuis
et aurum solidum aequali cum velocitate in hoc vacuo cadunt. Et par est
ratio spatiorum coelestium, quae sunt supra atmosphaeram Terrae. Cor-
pora omnia in istis spatiis liberrime moveri debent3 et propterea planetae
et cometae in orbibus specie et positione datis secundum leges supra expo-
sitas perpetue revolvi. Perseverabunt quidem in orbibus suis per leges
gravitatis, sed regularem orbium situm primitus acquirere per leges hasce
minime potuerunt.

Planetae sex principales revolvuntur circum Solem in circulis Soli con-
centricis, eadem motus directione, in eodem plano quamproxime. Lunae
decem revolvuntur circum Terram, Jovem et Saturnum in circulis con-
centricis‚ eadem motfis directione, in planis orbium planetarum quam-
proxime. (ἕ) Et hi omnes motus regulares originem non habent ex
causis mechanicis 3 siquidem cometae in orbibus valde eccentricis, et in
omnes coelorum partes libere feruntur. Quo motus genere cometae per
orbes planetarum celerrime et facillime transeunt, et in apheliis suis ubi
tardiores sunt et diutius morantur, quam longissime distant ab invicem,
ut se mutue> quam minime trahant. Elegantissima haecce Solis, planeta-
rum et cometarum compages non nisi consilio et dominio entis intelligen-
tis' et potentis oriri potuit. Et si stellae fixae sint centra similium systema-
tum, haec omnia simili consilio constructa suberunt Unius dominio: prae—
sertim cum lux fixarum sit ejusdem naturae ac lux Solis, et systemata om-
nia lucem in omnia invicem immittant. Et'ne fixarum systemata per
gravitatem suam in se mutue cadant, hic eadem immensam ab invicem
distantiam posuerit.

(Β) ” Ee 1ιί omnes motus regulares. Celeberrimi
viri Joannes et Daniel Bernoullius, prior in
Physica Coelesti, posterior in Disquisitionibus
Pysico-astronomicis mechanicam horumce mo-
tuum causam ex vorticibus repetunt. Sed cum
mechanicae explicationes illae omnibus obnoxiae
sint difficultatibus quibus vorticum hypothesim
premi jam ostendimur», huic rei diutius non im-
morabimur. Satis erit describere verba quae
habet Joan. Bernoullius mentionem faciens de
hoc ipso Newtoni loco. (Si causae 51]ae non sunt
mechanicae, erunt praeternaturales et miraculo

tribuendae3 sed magnum philosophum non decet
ad miraculum recurrere, ubi alicujus phaenomeni
quaeritur explicatio.) Numquid pari jure Car-
tesianum philosophum possumus interrogare
quanam causa mechanica vortices secundum
varias directiones ferantur, cur planetarum cir-
cumsolarinm vortices ab occidente in orientem
moveantur? ubi phaenomenon aliquod ad pri-
mam causam deductum est, hic haerere causam-
que mechanicam ulterius non quaerere, magnum
philosophum non dedecet.

