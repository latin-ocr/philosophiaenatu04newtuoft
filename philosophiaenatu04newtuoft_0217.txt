Lmen Tannus] “ PRINCIPIA MATHEMATICA. 201

nihil patitur ex corporum motibus: illa nullam sentiunt resistentiam ex
omnipraesentia dei. Deum summum necessario existere in confesso
est: et eadem necessitate semper est et ubique. Unde etiam totus
est sui similis, totus oculus, totus auris, totus cerebrum, totus brachium,
totus vis sentiendi, intelligendi, et agendi, sed more minime humano,
more minime corporeo, more nobis· prorsus incognito. Ut coecus
non habet ideam colorum, sic nos ideam non habemus modorum, qui-
bus deus sapientissimus sentit et intelligit omnia. Corpore omni et
figura corporea prorsus destituitur, ideoque videri non potest, nec au-
diri, nec tangi, nec sub specie rei alicujus corporeae coli debet. Ideas
habemus attributorum ejus, sed quid sit rei alicujus substantia mmim'e
cognoscimus. Videmus tantum corporum figuras et colores, audimus
tantum sonos, tangimus tantum superficies externas, olfacimus odores
solos, et gustamus sapores: intimas substantias nul-Io sensu, nulla actione
reflexa cognoscimus; et multe> minus ideam habemus substantiae dei.
Hunc cognoscimus solummodo per proprietates eJus et attributa, et per
sapientissimas et optimas rerum structuras et causas finales, et admiramur
ob perfectiones3 veneramur autem et colimus ob dominium. Colimus
enim ut servi, et dens sine dominio, providentia, et causis finalibus nihil
aliud est quam fatum et natura. A caeca necessitate metaphysica, quae
utique eadem est semper et ubique, nulla oritur rerum variatio. Tota
rerum conditarum pro locis ac temporibus diversitas, ab ideis, et volun-
tate· emis necessario existentis solummodo oriri potuit. Dicitur autem
deus per allegoriam videre, audire, loqui, ridere, amare, odio habere,
cupere, dare, accipere, gaudere, irasci, pugnare, fabricare, condere, con-
struere. Nam sermo omnis de deo a rebus humanis per similitudinem
aliquam desumitur, non perfectam quidem, sed aliqualem tamen. Et haec
de Deo, de quo utique ex phaenomenis disserere, ad philosophiam natura-
lem pertinet.

Hactenus phaenomena coelorum et maris nostri per vim gravitatis μ
exposui, sed causam gravitatis nondum assignavi. Oritur utique haec vis
a causa aliqua, quae penetrat ad usque centra Solis et planetarum, sine
virtutis diminutione; quaeque agit non pro quantitate superficierum parti-
cularum, in quas agit (ut solent causae mechanicae) sed pro quantitate
materiae solidae ,· et cujus actio in immensas distantias undique extendi-
tur, decrescendo semper in duplicata ratione distantiarum. Gravitas in
Solem componitur ex gravitatibus in singulas Solis particulaS, et rece-
dendo a Sole decrescit accurate in duplicata ratione distantiarum ad

